ในทุกๆ ปีที่ผ่านมากิจกรรมต่างๆ ที่จัดขึ้นจะมีการแก้ไขปรับปรุงอยู่เสมอๆ แต่ทั้งนี้ก็จะมีกิจกรรมหนักๆ ของงาน คือ การจัดแต่งสถานที่แบบหมู่บ้านล้านนาไทย ซึ่งมีการ
จำลองชีวิตความเป็นอยู่ของคนพื้นเมือง เช่น หมู่บ้านชาวเขา มีการสาธิตชีวิตความเป็นอยู่ ตลอดจนการเย็บปักถักร้อย อันเป็นงานฝีมือการแสดงผลิตภัณฑ์ ของชาวเขาเผ่าต่างๆ และการ
แสดงของชาวเขาเผ่าต่างๆและการแสดงของชาวเขาในบริเวณลานแสดงของหมู่บ้าน มีการประกวดประดับตกแต่งร้านให้สวยงามเป็นการสร้างบรรยากาศให้มีชีวิตชีวาและเป็นเอกลักษณ์
ของงานให้เด่นชัดขึ้น นอกจากนี้ยังมีการสาธิตศิลปหัตถกรรมพื้นบ้านทางภาคเหนือ เช่น การทอผ้า การทำร่ม เครื่องเงิน เครื่องเขิน ไม้แกะสลัก ฯลฯ และการแสดงพื้นบ้าน 
	ที่สำคัญในงานเทศกาลร่มบ่อสร้างจะมีการจัดมหกรรมร่ม หรือร่มโชว์นานาชาติ โดยได้รับความร่วมมือจากสถานทูตประเทศต่างๆ เป็นอย่างดี ในการส่งร่มของประเทศตน
มาแสดง เพื่อให้เห็นความเหมือนและความแตกต่างซึ่งกันและกัน อาทิ ร่มของพม่า บาหลี ฟิลิปปินส์ อินเดีย ญี่ปุ่น ฯลฯ นอกจากนั้นยังจัดให้มีการประกวดและแข่งขันการวาดลวดลายร่มทุก
ขนาด ทั้งประเภทวาดรูปแบบดั้งเดิมหรือประเภทออกแบบใหม่ แต่ต้องคงความเป็นเอกลักษณ์ของล้านนาไทยไว้ด้วยนอกจากนี้ยังมีการประกวดสิ่งที่น่าสนใจต่างๆ เป็นต้นว่า การประกวด
ผลิตภัณฑ์ที่ทำจาก กระดาษสา ซึ่งเป็นวัสดุในการทำร่ม เช่น ดัดแปลงมาเป็นพัด โคม หรือสินค้าของที่ระลึกได้อีกหลายอย่าง การประกวดตุงหรือธงตะขาบการประกวดโคมลอย ประกวดธิดา
บ่อสร้าง และแม่ญิงขี่รถถีบก๋างจ้อง ซึ่งมีส่วนในการเพิ่มบรรยากาศของงาน และยังมีการจัดกาดมั่ว หมายถึง บรรยากาศแบบตลาดพื้นบ้าน ให้ผู้คนเลือกซื้อสินค้าอาหารกันอย่างสะดวก หรือ
แม้กระทั่งถ้าต้องการรับประทานอาหารตามประเพณีชาวเหนือ ก็จะมีรายการ ?ขันโตกดินเนอร์? ระหว่างงานอีกด้วย
	                ส่วนการแสดงทางวัฒนธรรมจะบรรจุรายการแสดงพื้นบ้าน ตลอดทั้งกลางวันกลางคืน เช่น บนเวทีใหญ่ก็จะมีการฟ้อนต่างๆ เช่น ฟ้อนเล็บ ฟ้อนเทียน ฟ้อนสาวไหม ฟ้อนไต
ฟ้อนม่านมุ้ยเชียงตา และฟ้อนจ้อง ฯลฯ การแสดงการแต่งกาย ชุดล้านนาไทยในอดีตที่หาชมได้ยากยิ่งและมี การแสดงบรรยากาศของขบวนแห่ ?พิธีบวชลูกแก้ว? หรือปอยน้อย และขบวนแห่ ?
ปอยหลวง? ซึ่งเป็นประเพณีที่ควรอนุรักษ์ไว้ทั้งสิ้น