 ดินแดนแห่งหน้าผาหินเมื่อ 5 ล้านกว่าปีก่อน ตั้งอยู่ภายในอุทยานแห่งชาติแม่วาง เป็นปรากฏการณ์ธรรมชาติที่เกิดจากการกัดเซาะของลมฝน จนทำให้แผ่นดินที่เชื่อกันว่าเมื่อหลายร้อยปี หรือพันปีก่อนบริเวณแห่งนี้เคยเป็นทางเดินของแม่น้ำปิง ได้เปลี่ยนสายย้ายทิศไหลผ่านไปที่อื่น บริเวณนี้จึงได้ยกตัวเป็นเนินเขาสูงตะกอน จนมีรูปร่างสวยงามแปลกตา คล้ายกับแพะเมืองผี ที่จังหวัดน่าน มีขนาดสูงใหญ่ราว 30 เมตร และยังพบรังผึ้งขนาดใหญ่อยู่ตามหน้าผาจำนวนมาก สร้างความตื่นตาตื่นใจแก่ผู้ที่เข้าไปเที่ยวชมกับความงามปนความอะเมซิ่งเช่นนี้