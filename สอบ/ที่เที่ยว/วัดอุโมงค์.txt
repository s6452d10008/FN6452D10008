ใจกลางเมืองเชียงใหม่เองใช่ว่าจะมีแต่ความวุ่นวาย หากใครอยากหาที่เที่ยวในเมืองเชียงใหม่แสนสงบ หรืออยากจะเข้าวัด ฟังธรรม รวมถึงให้อาหารปลา อยากให้ลองมาเที่ยวที่ “วัดอุโมงค์” ที่ขับรถเพียงแค่ 10 นาทีจากย่านนิมมานเหมินห์ก็ถึงแล้ว เนื่องจากวัดอุโมงค์จะอยู่ทางหลังม.เชียงใหม่ ภายในซอยวัดอุโมงค์ เข้ามาประมาณ 700 เมตร ก็จะเจอกับวัดอุโมงค์ที่แสนเงียบสงบ บรรยากาศดี รายล้อมไปด้วยสีเขียวของธรรมชาติ ที่สำคัญคือวัดอุโมงค์แห่งนี้ยังเหมาะกับการนั่งสมาธิ หรือว่าปฎิธรรม เพราะเป็นสถานปฎิบัติธรรมที่เคร่งครัด และมีชื่อเสียง