สัญลักษณ์หนึ่งของเชียงใหม่ก็คือ “ประตูท่าแพ” เป็นประตูเมืองทางทิศตะวันออก ที่ยังคงหลงเหลือร่องรอยของอดีตให้เห็นทุกวันนี้ ซึ่งประตูท่าแพนี้เองก็เป็นอีกหนึ่งจุดที่เที่ยวในเมืองเชียงใหม่ ที่ได้รับความนิยมจากชาวต่างชาติเป็นอย่างมาก คนส่วนใหญ่จะนิยมมาถ่ายรูป และให้อาหารนกพิราบ แต่จริงๆ แล้วประตูท่าแพนั้นเหมือนกับเป็นจุดศูนย์รวม สามารถเดินต่อไปยังถนนราชดำเนินได้ อีกทั้งยังสามารถเดินทางไปเที่ยวบริเวณเมืองเก่า และคูเมืองได้ง่าย ถ้าหากใครมาเที่ยววันอาทิตย์ก็จะพบว่าถนนท่าแพนั้นถูกปิด เนื่องจากมีงานถนนคนเดิน