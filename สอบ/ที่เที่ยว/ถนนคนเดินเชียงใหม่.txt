ไฮไลท์ของเชียงใหม่อีกอย่างหนึ่งก็คือ “ถนนคนเดินท่าแพ” ที่จัดขึ้นทุกวันอาทิตย์ของทุกสัปดาห์ ซึ่งจะมีการปิดถนนยาวหลายกิโลเมตร ตั้งแต่ท่าแพไปจนถึงหน้าวัดพระสิงห์ ซึ่งภายในถนนคนเดินก็จะมีชาวเชียงใหม่เอาของมาขายมากมาย มีตั้งแต่ของกิน ของพื้นเมือง ไปจนถึงของฝาก ถ้าหากใครมาเที่ยวเชียงใหม่ตรงกับวันอาทิตย์ แนะนำให้ลองมาเดินเล่นที่ถนนคนเดินท่าแพดูสักครั้ง